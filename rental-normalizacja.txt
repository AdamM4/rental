1. Co to normalizacja baz danych i na czym to polega? 

Normalizacja baz danych jest procesem, który polega na strukturyzacji bazodanowej, a dotyczy zwykle relacyjnych baz danych. 
Ma związek z wykorzystaniem tak zwanych postaci normalnych, których celem jest zmniejszenie nadmiarowości danych oraz wsparcie ich integralności.  

Proces ten pozwala projektować, jak również organizować każdą kolumnę (atrybuty) oraz tabelę (relacje) konkretnej bazy. 
Celem rozbudowanych działań normalizacyjnych jest także zapewnienie poprawnego wymuszania zależności pomiędzy nimi bez zbędnej redundancji. 
Istnieje szereg reguł formalnych, których właściwa implementacja pozwala rozbić poszczególne rekordy celem sprawniejszego działania systemu. 

2. Po co jest stosowana normalizacja baz danych? 

Okazuje się, że gromadzenie nadmiarowych danych przyczynia się do marnowania przestrzeni dyskowej oraz kłopotów z wydajnością. Jeżeli zmieniamy dane w jednym miejscu, muszą one zostać zmienione w ten sam sposób w innych lokalizacjach. 
O wiele łatwiej zmienić konkretną informację (np. adres klienta), jeśli przechowuje się ją wyłącznie w jednej konkretnej tabeli (np. klienci).
O ile przechowywanie adresów w sekcji poświęconej klientom ma sens, o tyle nie powinny się tam już znaleźć informacje na temat wynagrodzeń pracowników. 
Gdy dane nie są spójne, dochodzić może do skomplikowanych problemów w kontekście odnalezienia interesujących nas informacji. 
Tego typu niespójności zależności należy unikać i właśnie temu służą procesy normalizacyjne. W modelach relacyjnych chodzi przecież o łatwe łączenie i odnajdywanie danych według właściwie określonego klucza.
Jeszcze raz powołać się musimy na Codda, który w ramach określania procesu normalizacji zaproponował kluczowe pojęcie. 
Chodzi o postaci normalne (zwane też formami normalnymi), które określają reguły, wedle jakich należy przestrzegać normalizacji. 
To dzięki nim uda się uniknąć wszelkich anomalii wynikających z nadmiarowego lub błędnego zarządzania danymi. 

3. Pierwsza postać normalna 1NF 

Wśród najważniejszych czynników określających zasadę działania tej reguły, należy wymienić: 

-Usunięcie powtarzających się grup w ramach pojedynczych tabel.
-Tworzenie oddzielnej tabeli dla pojedynczego zestawu danych relacyjnych.
-Określenie każdego z zestawów dzięki kluczowi podstawowemu. 

Każda komórka to konkretna informacja, co zapewnia najbardziej efektywną pracę z zapytaniami. 
Dzięki tej podstawowej formie pojawia się też klucz główny.

4. Druga postać normalna 2NF 

Wprowadzenie drugiej postaci normalnej ma na celu przede wszystkim: 

-Budowę osobnych tabel dla zestawów wartości powiązanych z wieloma zapisami.
-Ustalenie relacji pomiędzy tabelami przy użyciu klucza obcego.  

Zgodnie z teorią tej reguły, poszczególne zapisy powinny być zależne wyłącznie od klucza głównego konkretnej tabeli. 

5. Trzecia postać normalna 3NF 

Głównym celem implementacji tej formy w swojej relacyjnej bazie danych jest: 

-Usunięcie pół, które nie zależą od klucza. 
 
Jeżeli wartości zapisu nie stanowią części klucza rekordu, wówczas nie powinny się tam znajdować. 
Ogólnie rzecz biorąc, zawsze, gdy zawartość grup lub pól dotyczy więcej niż jednego rekordu w tabeli, warto przenieść je do osobnej encji.



